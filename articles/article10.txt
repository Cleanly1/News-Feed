Under veckan som gått har det varit domstolsförhandlingar om SMA Minerals ansökan om utökad kalkbrytning i Klintebys.
<br><br>
Från tisdagen och under tre dagar har mark- och miljödomstolen hållit till i Rondos lokaler i Klintehamn. På ena sidan står SMA minerals ansökan om utökad kalkbrytning och på andra står flera sakägare som vill att ansökan ska avslås helt. Efter att de tre dagarna gått och förhandlingarna avslutats enligt utsatt förhandlingsordning återstår nu mark- och miljödomstolens arbete innan dom kan läggas. Och det arbetet kommer att ta ungefär två månader.
<br><br>
– Vi meddelade vid förhandlingens slut att domen kommer den 12 december klockan 13:00, säger Anders Lillienau, rådman vid mark- och miljödomstolen i Nacka.
