Den nya färjan M/S Visborg hade under våren tekniska problem vid flera tillfällen. Under fredagen har färjan gått med tre av sina fyra motorer. 
<br><br>
Under pågående tur mellan Visby och Nynäshamn på fredagskvällen fick färjan tekniska problem. Passagerare menade färjan stod helt still mitt ute på Östersjön. 
<br><br>
"På grund av ett mindre tekniskt fel fick M/S Visborg sakta ned under resan mellan Visby och Nynäshamn en kort stund och kunde efter att felet åtgärdats återuppta resan med normal hastighet", skriver Christer Bruzelius i ett sms till Helagotland.se 
<br><br>
Christer Bruzelius menar att det inte ska vara problem med helgens trafik med M/S Visborg. 
<br><br>
Destination Gotland väntar på reservdelar till den fjärde motorn och hoppas få dessa under fredagskvällen eller under förmiddagen på lördagen. Därefter ska färjan återigen kunna använda sina fyra motorer. 
