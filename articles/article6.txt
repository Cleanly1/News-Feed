Polisen stannade en utlandsregistrerad bil på E18 vid Hallstahammar sent på lördagskvällen. En närmare kontroll av lasten visade att den innehöll misstänkt många blöjor.
<br><br>
-Han har försökt att dölja dem med någon sopsäck och så där. Det är ett tresiffrigt antal blöjpaket, säger Thomas Bertze vid polisen.
Polisen misstänker att blöjorna köpts i Norge för att föras till Baltikum.
<br><br>
-Norge är kanske inte något land man åker till för att fynda. Men blöjor kan man tydligen fynda där, det är jättebilligt, och jättedyrt i Baltikum, säger Bertze och fortsätter:
<br><br>
-Men när man för ut blöjor ur Norge ska man anmäla det och betala moms, och det verkar inte vara gjort.
Föraren av bilen sitter gripen, misstänkt för smuggelbrott.
<br><br>
Företeelsen är inte alltför ovanlig. I början av året greps två personer i Malung-Sälens kommun med över tusen blöjpaket i lasten.
