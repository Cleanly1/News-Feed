Eric Tse, 24, umgås i kretsar med Rihanna, furstinnan av Monaco och basketproffset Yao Ming.
<br>
I tisdags blev han världens rikaste person under 30 år.

Han tar över förstaplatsen från den unge laxmiljardären Gustav Magnar Witzvoe från Norge – men vill ogärna kännas vid topplistorna.
<br><br>
En av Kinas rikaste familjer skänkte i tisdags en femtedel av läkemedelsbolaget Sino Biopharmaceutical till sonen Eric Tse, 24, skriver Bloomberg.
<br>
Aktierna är värda 3,8 miljarder dollar, motsvarande 36,8 miljarder kronor. Transaktionen registrerades i Hong Kong där gåvor och arv är obeskattat. Eric Tse tar samtidigt plats i bolagsstyrelsen och får en chefsposition.
<br><br>
<b>Kinas rikaste skiftar förmögenheter</b>
<br>
Familjen Tse Ping har inte närmare velat kommentera överlåtelsen. Bloomberg skriver att flera av Kinas rikaste magnater nyligen gjort liknande upplägg, där tillgångar skiftas till den yngre generationen.

Eric Tse föddes i Seattle och gick grundskolan i Peking samt Hong Kong. Han har studerat finans på ett universitet i amerikanska Pennsylvania och har grundat välgörenhetsorganisationen China Summit Foundation, skriver Bloomberg.
